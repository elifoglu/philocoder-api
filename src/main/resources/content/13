Yazıları okumadan önce buraya bir göz atmak faydalı olabilir.

**: : :**

Sitenin üst kısmında gözüken her kategori aslında bir etiket. Sadece belirli etiketleri sitenin üst kısmına ekledim. İçerik başlıklarının altındaki etiketlere tıklanarak diğer etiketlerin sayfalarına da erişilebilir.

**: : :**

(kategoriler hakkında)

**üstinsan**

Bu kategoride “üstinsan nedir” sorusu etrafında şekillenen bir düşünceler bütününü kademe kademe anlatma niyetindeyim. Bunu uzunca bir süre ileride kitap olarak yayımlatma niyetiyle kendime sakladım ancak buna ayırmam gereken vakte sahip olmayışım ve yolun sonundaki belirsizlik yola çıkmama engel oldu; bu sebeple buraya adım adım yazıp, başarabildiğim takdirde ileride derleyip kitap olarak yayımlatmayı daha uygun gördüm. Bu kategorideki yazıların sıralı olarak okunması elzem; bu sebeple diğer kategorilerden farklı olarak yazıları "eskiden yeniye" şeklinde sıraladım.

**perspektif**

Belirli konular hakkında bakış açımı yansıttığım yazıların bulunduğu kategori.

**özgün**

Adı üstünde _özgün_ yazıların yer aldığı kategori, ancak bu diğer kategorilerde yazacaklarımın özgün olmadığı anlamına gelmiyor. Öyle ki, en özgün yazılarım büyük ihtimalle _üstinsan_ kategorisindekiler olacak.

Örnek vermek gerekirse, [_Not Alma Sanatı ve Zettelkasten_](/contents/17) isimli yazıda not alma üzerine yine kendime ait düşünce ve deneyimleri aktarsam da ortaya "tamamıyla orijinal" bir şey koymuş olmuyorum; bu yüzden yazı _perspektif_ kategorisinde. Ancak _Zettelkasten_ gibi yeni bir not alma yöntemi oluşturduğum bir yazıyı paylaşıyor olsaydım, o yazı _özgün_ kategorisinde konumlanırdı.

**günlük**

Düşüncelerimi "genelin okuyabileceği bir formata" göre şekillendirmekle uğraşmadan, daha içten ve kaygısızca aktardığım yazıların olduğu kategori. Buradaki yazılarımdan çıkarılabilecek ana fikrin üzerine çok daha tertipli yazılar çıkarılabilir olsa da, yazıların bu halinin birçok açıdan (bkz: [_Anlaşılmak_](/contents/18)) çok daha değerli olduğunu düşünüyorum. Bu yüzden bu kategoride yazdıklarım benim için çok daha önemli; ve yazması da daha zevkli.

**kod**

Yazılım ile alakalı tüm yazıların bulunduğu kategori. _kod_, _yazılım_'a nazaran daha hoş geldiği için kategori ismi bu şekilde.

**mikro**

Twitter.

**beğenilen**

Paylaşım kanalı. Beğendiğim her türlü içeriği bu etiket ile paylaşıyor olacağım.

**: : :**

(diğer)


&nbsp;- Yazılar büyük harf kullanımı açısından farklılık gösterebiliyor; Ekşi Sözlük'ten buraya taşıdığım yazılar büyük harf barındırmıyor. Estetik açıdan bu farklılık göze pek hoş gelmediğinden sebebini ayrıca belirtmek istedim.

&nbsp;- Gerektiğinde burayı güncelliyor olacağım.