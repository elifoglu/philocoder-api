İnsanların çoğu eleştirdiği herhangi bir eylemi, eylemi gerçekleştirenin değil, kendi değer yargılarının süzgecinden geçirir. Bu da farklı dünya görüşündeki insanlara ılımlı yaklaşmama, kendisinden olmayanı hakir görme gibi sonuçlar doğurur. Halbuki kendi yaşam tarzına, değer yargılarına uygun davranmadığı için eleştirdiği o insan, kendi içerisinde pek  _tutarlı_, hatta kendisinden çok daha tutarlı bir birey olabilir. Buna paralel olarak, insanın, tutarlılığını sürdürdüğü, düşünce ve eylemlerini kendisiyle çelişmeden açıklayabildiği müddetçe kendisine yöneltilen olumsuz eleştirilerin tümünün önünde bir kalkan oluşturacağı rahatlıkla söylenebilir.

Yazdıklarımdan anlaşılabileceği üzere insanları değerlendirirken kullanacağımız değer ölçütü, iyilik, ahlak gibi kavramların aksine şeffaf, ölçülebilir bir kavram olan _tutarlılık_ olmalıdır.