Düşüncenin yakıtı zamandır, üstinsanın karar vermek için kısıtlı bir zamana sahip olduğu durumda hatalı düşünmesi ise olasıdır. “Doğru çıkarımlarla doğru düşünceye ulaşmak için şu kadar süre yeterlidir” demek mümkün değildir; daha doğrusu bu süre hem kişiden kişiye farklılık gösterir, hem de düşünülenin karmaşıklığı ile doğru orantılıdır.

Üstinsan düşünceler üzerinde kısıtlı zamanda karar vermeye meyilli değildir. Sonuca ulaşmasını sağlayacak kadar üzerinde durmadığı bir düşüncenin düşünce sistemine girmesine izin vermez. Böyle bir tutum, düşünce sisteminde oluşabilecek çatlakların önüne geçer.