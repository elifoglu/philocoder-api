İnsan değerlemede ihtiyacımız olan, herkes tarafından kabul edilebilir değer ölçütünü belirledikten sonra insanın değerini ölçmek düşünüldüğü gibi çok da zor olmayacaktır.

İnsanı çok sayıda düşünceye sahip bir varlık olarak ele alalım ve insanın sahip olduğu düşüncelerin toplamına o insanın  _düşünce sistemi_  diyelim. İşte insanın değerini belirlemede kullanılan ölçü birimi, bu düşünce sistemindeki çatlakların sayısıdır. Her bir çatlak, düşünce sisteminde bulunan farklı iki düşünce arasındaki tutarsızlığı ifade eder. Kişinin sahip olduğu değer ise düşünce sistemindeki çatlakların sayısıyla ters orantılıdır. Başka bir deyişle, kişi sahip olduğu düşünce sisteminin sağlamlığı kadar değerlidir.